---
ref: hmerida-enhmerwshs.md
title: Ημερίδα Ενημέρωσης - "Έξυπνες ψηφιακές εφαρμογές και εργαλεία για την αποτελεσματική προώθηση και ανάδειξη της βιοποικοιλότητας των Ιονίων Νήσων - ΕΡΜΗΣ""
excerpt: "Το Ιόνιο Πανεπιστήμιο καλεί όλους τους ενδιαφερόμενους να συμμετάσχουν στην Ημερίδα Ενημέρωσης του έργου ΕΡΜΗΣ."
tags:
 - Γενικές Εκδηλώσεις
 - Δραστηριότητες Μελών
---

Το Ιόνιο Πανεπιστήμιο καλεί όλους τους ενδιαφερόμενους να συμμετάσχουν στην Ημερίδα Ενημέρωσης του έργου ΕΡΜΗΣ, που θα πραγματοποιηθεί πλήρως διαδικτυακά στις 28 Ιανουαρίου 2022 και ώρα 11:00.

Το έργο ΕΡΜΗΣ με πλήρη τίτλο: «Έξυπνες ψηφιακές εφαΡμογές και εργαλεία για την αποτελεσΜατική προώθΗση και ανάδειξη της βιοποικοιλότηταΣ των Ιονίων Νήσων» συγχρηματοδοτείται από την Ευρωπαϊκή Ένωση και υλοποιείται στο πλαίσιο του Επιχειρησιακού Προγράμματος «Ιόνια Νησιά 2014-2020».

Οι βασικές δράσεις του έργου ΕΡΜΗΣ περιλαμβάνουν τη δημιουργία μιας ψηφιακής πλατφόρμας-ομπρέλας για ένα μπουκέτο ψηφιακών υπηρεσιών, εργαλείων και εφαρμογών που θα είναι διαθέσιμες στο Διαδίκτυο και αναδεικνύουν τη βιοποικοιλότητα των Ιονίων Νήσων. Στο πλαίσιο του έργου έχει δημιουργηθεί μια εύχρηστη ψηφιακή βάση δεδομένων, στην οποία, τόσο οι εξειδικευμένοι επιστήμονες, όσο και το ευρύ κοινό, μπορούν να συνεισφέρουν και να αναζητήσουν πληροφορίες για όλα τα είδη πανίδας και χλωρίδας που απαντώνται στην ευρύτερη γεωγραφική περιοχή του Ιονίου Πελάγους στην οποία εντοπίζονται οι δράσεις του έργου ΕΡΜΗΣ.

Σε αυτό το πλαίσιο η ψηφιακή πύλη του έργου αποτελεί ένα θεμελιώδες εργαλείο για την υλοποίηση των δράσεων του, συμπεριλαμβανομένων των οικονομικών και κοινωνικών του πτυχών, ενώ μπορεί να θεωρηθεί και ως μία δεξαμενή συνδέσεων για τις κύριες δραστηριότητες και δράσεις που θα πραγματοποιούνται καθ‘όλη τη διάρκεια του.

Όλες οι δραστηριότητες που διεξάγονται στο πλαίσιο του έργου ΕΡΜΗΣ περιλαμβάνουν σχετικό πολυμεσικό περιεχόμενο, το οποίο δημοσιεύεται και είναι διαθέσιμο στην ψηφιακή πύλη του έργου. 

Περισσότερες πληροφορίες παρέχονται στην [ιστοσελίδα της πλατφόρμας](https://ermis.di.ionio.gr/)

Η διαδικτυακή εκδήλωση θα είναι διαθέσιμη στη [διεύθυνση:](https://ionio-gr.zoom.us/j/92735136977?pwd=K2FjdHh6MHd0R0JTcXcwV3l5VHpudz09)

