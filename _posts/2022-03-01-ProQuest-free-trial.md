---
ref: ProQuest-free-trial
title: "Δωρεάν δοκιμαστική περίοδος στη βάση ProQuest Dissertations & Theses Global"
excerpt: "Η Βιβλιοθήκη εξασφάλισε για τα μέλη της ακαδημαϊ­κής κοινότητας του Ιονίου Πανεπιστημίου δωρεάν δοκιμαστική πρόσβαση για δύο μήνες στη βάση ProQuest Dissertations & Theses Global. Η δοκιμαστική πρόσβαση δίνεται στο πλαίσιο συμφωνίας μέσω του ΣΕΑΒ."
categories:
 - ΑΝΑΚΟΙΝΩΣΕΙΣ
tags:
 - Προσκλήσεις Προσφορών
---

[Πρόσκληση στη διαδικτυακή παρουσίαση τησ PQDT](https://ionio.gr/download.php?f=23000-23999/IU-nf-23526-25523-gr.pdf)

Η Βιβλιοθήκη εξασφάλισε για τα μέλη της ακαδημαϊ­κής κοινότητας του Ιονίου Πανεπιστημίου δωρεάν δοκιμαστική πρόσβαση 
για δύο μήνες, από 1 Μαρτίου έως 30 Απριλίου 2022 στη βάση ProQuest Dissertations & Theses Global. Η δοκιμαστική πρόσβαση δίνεται στο πλαίσιο συμφωνίας μέσω του ΣΕΑΒ.

Όπως και για όλες τις συνδρομητικές βάσεις, έτσι και σε αυτή την περίπτωση, η πρόσβαση παρέχεται σε όσους βρίσκονται 
εντός του δικτύου του Ιονίου Πανεπιστημίου ή έχουν απο­μακρυσμένη πρόσβαση σε αυτό.


ΠΕΡΙΕΧΟΜΕΝΟ

H ProQuest Dissertations & Theses Global (PQDT) είναι μια διεπιστημονική συλλογή με περισσότερα από 5 εκατομμύρια εγγραφές διατριβών, που έχουν εκπονηθεί σε περισσότερα από 4100 ιδρύματα, εκ των οποίων σχεδόν 3 εκατομμύρια είναι με πλήρες κείμενο.

ΔΙΑΔΙΚΤΥΑΚΗ ΠΑΡΟΥΣΙΑΣΗ

Στο πλαίσιο της δοκιμαστικής πρόσβασης στην ProQuest Dissertations & Theses Global, διοργανώνεται παρουσίαση της βάσης για τις ακαδημαϊκές κοινότητες των 17 ελληνικών πανεπιστημίων που συμμετέχουν στο trial με τίτλο: «Τι μπορεί να κάνει η ProQuest Dissertations & Theses Global (PQDT) για εσάς». Την παρουσίαση συνδιοργανώνουν οι εταιρείες ProQuest και InterOptics σε συνεργασία με τις ακαδημαϊκές βιβλιοθήκες.

Η παρουσίαση, διάρκειας περίπου μιάμισης ώρας, θα πραγματοποιηθεί διαδικτυακά στις 4/3/2022 και ώρα 10.00 π.μ. Περισσότερες πληροφορίες για την εγγραφή και το πρόγραμμα της παρουσίασης θα βρείτε στη συνημμένη πρόσκληση.
