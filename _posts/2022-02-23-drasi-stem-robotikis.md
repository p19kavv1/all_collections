---
ref: drasi-stem-robotikis
title: "Δράση STEM - Ρομποτικής του Τμήματος Πληροφορικής του Ιονίου Πανεπιστημίου και του Corfu Tech Lab (American Spaces) στην Δημόσια Κεντρική Ιστορική Βιβλιοθήκη Κέρκυρας"
excerpt: "Δράση STEM - Ρομποτικής του Τμήματος Πληροφορικής του Ιονίου Πανεπιστημίου και του Corfu Tech Lab (American Spaces) στην Δημόσια Κεντρική Ιστορική Βιβλιοθήκη Κέρκυρας πραγματοποιήθηκε,, 2 Μαρτίου 2022."
tags:
 - Φοιτητικά Νέα
 - Γενικές Εκδηλώσεις
--- 

**Δράση STEM-Ρομποτικής του Τμήματος Πληροφορικής του Ιονίου Πανεπιστημίου και του Corfu Tech Lab (American Spaces) στην Δημόσια Κεντρική Ιστορική Βιβλιοθήκη Κέρκυρας**

Στη Δημόσια Κεντρική Ιστορική Βιβλιοθήκη Κέρκυρας, στους Αγγλικούς Στρατώνες του Παλαιού Φρουρίου, την Τετάρτη 2 Μαρτίου 2022, θα εξελιχθούν δύο ενδιαφέρουσες δράσεις Science, Technology, Engineering and Mathematics (STEM) - Ρομποτικής. Οι δράσεις αποτελούν συνεργασία του Τμήματος Πληροφορικής του Ιονίου Πανεπιστημίου και του Corfu Tech Lab, το οποίο είναι ένα από τα American Spaces του επιμορφωτικού τμήματος της Αμερικανικής πρεσβείας στην Ελλάδα. Η πρώτη δράση απευθύνεται σε μαθητές και μαθήτριες των δύο τελευταίων τάξεων του δημοτικού και των δύο πρώτων τάξεων του γυμνασίου και η δεύτερη σε φοιτητές και φοιτήτριες του Ιονίου Πανεπιστημίου.

Διευκολύντρια θα είναι η κα Rochelle Darville που έχει έρθει στην Ελλάδα από τις ΗΠΑ με υποτροφία Fulbright.

Τις δράσεις εκ μέρους του Ιονίου Πανεπιστημίου συντονίζει ο Επίκουρος Καθηγητής του Τμήματος Πληροφορικής Σπυρίδων Δουκάκης και εκ μέρους του Corfu Tech Lab ο Καθηγητής Δευτεροβάθμιας Εκπαίδευσης κος Μάριος Μαγιολαδίτης.
